คนเกิดวันที่ 12 : คนเก่งที่มีเพื่อนน้อย คนเกิดวันที่ 12 ได้พรจากพระเจ้าในเรื่องต่าง ๆ เกือบทุกเรื่องเพราะไม่ว่าจะจับทำสิ่งใดก็จะสำเร็จไปหมด อย่างน้อยก็ทำได้ดีในทุกเรื่อง เกิดมาเป็นคนเก่ง มีความสามารถในการงานเป็นอย่างดี โดยนิสัยแล้วคนเกิดวันที่ 12 เป็นคนเปิดเผย ตรงไปตรงมาและไม่ชอบถูกเอาเปรียบจึงต้องการเพื่อนที่คบกันด้วยความบริสุทธิ์ใจ ไม่หวังประโยชน์ตอบแทน ต้องการเพื่อนที่พูดคุยได้อย่างสนิทใจ เพียงแต่คุณมีความจริงใจ คุณก็จะเป็นเพื่อนที่ดีของคนเกิดวันที่ 12ได้ไม่ยากเลย แต่คนที่มีเพื่อนเกิดวันที่ 12 ก็ต้องรู้ใจเพื่อนด้วยว่า คนเกิดวันนี้เป็นคนที่มีแต่ความซื่อ พูดตรงไปตรงมาโดยไม่กลัวใครจะว่าอย่างไร เมื่อคนเกิดวันที่ 12 อยากจะตำหนิใครขึ้นมา ก็มักพูดด้วยถ้อยคำอันรุนแรง จนกระทั่งคนฟังรู้สึกว่าแรงเกินไป และเมื่อไม่พอใจใครหรืออะไรขึ้นมาคนที่เกิดวันนี้ก็จะแสดงให้รู้ชัดเจนทีเดียวว่า ไม่พอใจ คนเกิดวันที่ 12 เป็นคนเก่งที่มีเพื่อนน้อย ทั้ง ๆ ที่เจ้าตัวเป็นคนรักเพื่อนและมีความสุขมากเมื่ออยู่ในกลุ่ม เป็นคนมีอารมณ์ขัน และโต้ตอบคำพูดของคนอื่น ๆ ได้อย่างคมคาย แต่กลับมีเพื่อนน้อย หาเพื่อนสนิทได้ยาก ดังนั้น ถ้าคุณเข้าไปอยู่ในฐานะเพื่อนสนิทได้ในใจของคนเกิดวันที่ 12 ก็จะมีแต่คุณคนเดียว วิธีที่จะทำให้คนเกิดวันนี้พอใจอย่างหนึ่งก็คือ การพาไปท่องเที่ยวตามสถานที่ต่าง ๆ รสนิยมของแต่ละคนต่างกันไปบ้างบางคนอาจชอบให้คุณพาไปชมป่าเขาลำเนาไพร บางคนอยากให้คุณไปดูหนังดูละครกับเขาบ่อย ๆ ฯลฯ แต่ที่แน่ ๆ คือ คนเกิดวันที่ 12 เกลียดการจำเจ แม้แต่งงานกันแล้ว ถ้าคู่ครองของคุณเกิดวันที่ 12 คุณก็ต้องหาวิธีพากันไปเที่ยวนอกบ้านบ่อย ๆ คนเกิดวันที่ 12 ไม่ชอบการห้ามไม่ให้ทำอย่างโน้นอย่างนี้โดยไม่มีเหตุผลอันเห็นได้ชัด และเกลียดการห้ามเพราะความอิจฉาหรือเพราะกลัวว่าจะไปขัดผลประโยชน์ของคนห้าม ดังนั้น ถ้าคุณมีคนรักเกิดวันที่ 12 แล้วคุณแสดงความหึงหวงหรือแสดงความเป็นเจ้าของความรักก็จะจบลงง่าย ๆ แค่นั้น ส่วนเรื่องลีลาทางเพศสัมพันธ์ บอกได้ว่า คนเกิดวันที่ 12 ไม่ชอบความจำเจ ดังนั้นคุณต้องหมั่นเปลี่ยนที่ และเปลี่ยนท่า