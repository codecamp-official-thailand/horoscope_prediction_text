คนเกิดวันที่ 20 : อารมณ์ เหมือนใบไม้ไหว...แต่น่ารัก ลักษณะนิสัยของคนเกิดวันนี้ดูเหมือนจะเป็นลักษณะที่ค่อนข้างจะอ่อนไหวง่าย อารมณ์ปรวนแปรเก่ง บางวันอาจชอบท่านอย่างมาก แต่โดยที่ท่านยังไม่รู้สาเหตุเขาอาจไม่ชอบท่านแล้วก็ได้ และเมื่อถามไถ่กันถึงสาเหตุ อาจได้คำตอบซึ่งตอบออกมาอย่างจริงใจว่า "ก็ไม่รู้เหมือนกัน" แล้วก็กลับมาชอบท่านอีก คนเกิดวันนี้เป็นคนค่อนไปในทางเจ้าอารมณ์ แต่ก็มักรู้ตัวเองจึงต้องระวังอารมณ์ตัวเองอยู่เสมอ จนกระทั่งค่อย ๆ เกิดเป็นความกดดันภายใน อารมณ์จึงปรวนแปรง่าย จึงปรากฏบุคลิกภาพในทำนองที่ว่า โดยปกติจะเป็นคนสุภาพเรียบร้อย น่ารัก อ่อนหวานและผ่อนปรนแต่ถ้าเกิดความกดดันจนยับยั้งชั่งใจไม่อยู่ก็จะระเบิดอารมณ์ออกมาราวภูเขาไฟที่กล่าวอย่างนี้ทำให้ดูเหมือนว่าคนเกิดวันนี้ มีอารมณ์อ่อนไหวเป็นจุดด้อยที่สำคัญและน่ากลัว ที่จริงแล้วมิใช่เช่นนั้น ตามปกติเมื่อพูดถึงคนเกิดวันที่ต่าง ๆ 19 วันที่ผ่านมามักเริ่มด้วยการพูดในจุดเด่นก่อน แต่วันที่ 20 นี้คนเขียนก็เจ้าอารมณ์แปรปรวนขึ้นมาก็เลยหยิบด้าน อ่อนด้อยขึ้นมาพูดก่อนเท่านั้น ที่จริงแล้ว คนเกิดวันนี้เป็นคนเก่ง (ท่านอาจารย์ ม.ร.ว. คึกฤทธิ์ ปราโมช เป็นคนหนึ่งที่เกิดวันที่ 20 คนเกิดวันนี้มักมีมันสมองเป็นเลิศ ฉลาดรู้ทันเล่ห์เหลี่ยมของคนอื่น และลึกซึ้งพอที่จะทำเป็นรู้ไม่ทัน เพื่อตลบหลังศัตรูอีกด้วยซ้ำ เป็นคนมีความสามารถรอบด้าน รอบรู้ในปรัชญา การเมือง การเศรษฐกิจ ทำธุรกิจเก่ง เขียนหนังสือก็ดี วิทยาการสมัยใหม่ก็เยี่ยมยอดแถมยังมีน้ำใจกว้างขวางในเรื่องความรู้ความคิด พร้อมที่จะให้ความคิดเห็น คำแนะนำและความรู้แก่ใครก็ตามที่ถูกใจ และกล้าเข้าไปขอ คนเกิดวันที่ 20 เป็นคนชอบมีเพื่อนฝูง จะมีความสุขถ้าได้อยู่กับเพื่อน โดยเฉพาะอย่างยิ่งเพื่อนที่เข้าใจอารมณ์ และรู้จักความสามารถของเขา ยิ่งถ้ามีความรู้ความสามารถในระดับเดียวกันแล้ว จะยิ่งโปรดเป็นพิเศษ ถ้าท่านพบคนเกิดวันที่ 20 และนึกพอใจถูกใจแล้ว ท่านต้องเรียนรู้วิธีที่จะเข้าใจอารมณ์ของเขา และต้องทำตัวเป็นผู้แสดงความยอมรับความสามารถของเขาอย่างถูกจังหวะ ไม่ใช่หัวประจบ คนเกิดวันที่ 20 อาจมีอารมณ์รุนแรงไปบ้างในบางครั้ง แต่ถ้าคบกันนาน ๆ และเข้าใจกันขึ้นเรื่อย ๆ ท่านจะพบว่า คนเกิดวันนี้เป็นคนที่น่าคบ และพร้อมที่จะเป็นหลักพักพิงหัวใจรักของคุณได้ดี