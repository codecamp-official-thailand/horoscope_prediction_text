 คนเกิดวันที่ 9 : เจ้าความคิด คนเกิดวันที่ 9 บ่งบอกบุคลิกภาพของนักอนุรักษ์นิยมและลักษณะของนักปราชญ์ เป็นคนที่มี ท่าทางเคร่งขรึม สุภาพ และขี้อาย และมีความวิตกกังวล เป็นเจ้าเรือน เป็นคนเอาจริงเอาจังต่อชีวิตและโลกมากเกินไป เป็นคนที่เห็นว่าการพักผ่อนเป็นเรื่องแปลกประหลาดหรือใหญ่โต แต่เห็นว่าการทำงานเป็นเรื่องที่ต้องทุ่มเทตลอดชีวิต ที่น่าเป็นห่วงก็คือ เขา (หรือเธอ) ทำงานจนไม่รู้จักพักผ่อนหย่อนใจ ท่านจะไม่เห็นคนเกิดวันนี้ออกไปร้องรำทำเพลงกับใครบ่อยนัก ถ้านั่งในรถทัศนาจรประเภทฉิ่งฉับทัวร์ ท่านจะไม่พบคนเกิดวันนี้ออกไปตีฉิ่งตีฉาบเลย คนเกิดวันที่ 9 มีพรสวรรค์ในด้านการอธิบายหรือเล่าเรื่องต่าง ๆ ให้เข้าใจง่าย แต่การพูดการอธิบายของเขาดูจะเป็นจริงเป็นจังและไม่มีมุขตลกมากนัก จึงเป็นนักพูดที่ดีมีสาระจึงเป็นครูมีลูกศิษย์ลูกหานิยม หรือเป็นนักพูดที่มีผู้คนยกย่อง ปกติคนเกิดวันที่ 9 จะชอบอยู่คนเดียวเงียบ ๆ แต่ถ้ามีคนมาคุยด้วยก็จะพอใจ ยิ่งถ้ามาขอคำแนะนำ ขอความช่วยเหลือต่าง ๆ ด้วยแล้ว คนเกิดวันนี้จะรู้สึกว่าท่านเป็น "ภาระงาน" ที่จะต้องปกป้องดูแลเป็นอย่างดี ดังนั้น ถ้าจะไปสร้างความรักความสัมพันธ์กับคนเกิดวันนี้ควรเข้าไปในรูปของคนอกหัก หรือต้องการพี่-น้อง ที่ปรึกษากันได้มากกว่าที่จะเริ่มด้วยการเฮฮาสนิทสนม คนเกิดวันที่ 9 จะเอาใจใส่ดูแลคนที่ตนเองรักเป็นอย่างดี ทุ่มเทให้กับความรักอย่างเต็มที่ ไม่เจ้าชู้เลย ออกจะน่ารักทีเดียว ถ้าจะขี้หึงและขี้กังวลน้อยลงอีกสักหน่อย