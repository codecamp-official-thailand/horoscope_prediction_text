คนเกิดวันที่ 31 : ต้องการกำลังใจ คนเกิดวันที่ 31 ได้รับพรจากพระเจ้าเรื่องสติปัญญา จึงเป็นผู้มีสติปัญญาเฉลียวฉลาดแบบที่เรียกกันว่ามีไหวพริบดี (ไม่ใช่เรียนหนังสือเก่ง) ดังนั้นเมื่อจะจับทำงานใด ก็มักจะประสบความสำเร็จระดับสูงเสมอ โดยลักษณะนิสัย คนที่เกิดวันนี้เป็นคนสุภาพอ่อนน้อมถ่อมตน แลไม่ชอบโอ้อวดหรือแม้แต่แสดงตนเกี่ยวกับความสำเร็จหรือความก้าวหน้าต่าง ๆ คนทั่วไปแม้จะรู้ว่าเขาหรือเธอซึ่งเกิดวันที่ 31 เป็นคนที่ประสบความสำเร็จ แต่ก็ไม่มีใครรู้จริง แม้แต่เพื่อนสนิท ว่าที่จริงแล้วความสำเร็จที่คนอื่นเห็นนั้นเป็นเพียงเศษส่วนเท่าใดของความสำเร็จที่เขาได้รับ คนเกิดวันที่ 31 เป็นคนรักเพื่อนฝูง ความสุขที่แท้จริงของคนเกิดวันนี้ก็คือการได้อยู่ท่ามกลางเพื่อนฝูง เขาหรือเธอที่เกิดวันที่ 31 เป็นคนเอื้อเฟื้อเผื่อแผ่แก่คนที่รักเป็นอย่างดี ถ้าท่านเคยอ่านหนังสือวรรณคดีเรื่อง ลิลิตนิทราชาคริต คนเกิดวันที่ 31 ก็คือ อาบูหะซันพระเอกในเรื่องนั้นนั่นเอง (ถ้าไม่เคยอ่านก็ขอเชิญลองอ่านดู สนุกมาก) ความมีมนุษยสัมพันธ์ (หรือจะเรียกว่า มีเสน่ห์ก็คงจะได้) เป็นคุณลักษณะที่สำคัญอีกอย่างหนึ่งของคนเกิดวันที่ 31 เขาหรือเธอที่เกิดวันนี้มีบุคลิกภาพอันสง่างาม เด่น เป็นที่ต้องตาต้องใจและผู้คนมักอยากปราศรัยทักทายด้วย ประกอบกับความมีมนุษยสัมพันธ์สามารถเข้ากับคนทุกระดับชั้นได้ดี คนเกิดวันที่ 31 จึงเป็นผู้ที่มีคนรู้จักมาก จุดอ่อนของคนเกิดวันที่ 31 อยู่ที่ว่าแม้ดูภายนอกจะเข้มแข็งเด็ดขาด แต่ในเบื้องลึก คนเกิดวันนี้มักจะขาดความเชื่อมั่นในตนเอง คนเกิดวันที่ 31 มักไม่ทำสิ่งใดโดยปราศจากคำยืนยันจากคนที่ไว้ใจได้เสียก่อนว่า สิ่งที่เขาทำนั้นถูกแล้วดีแล้ว ดังนั้น ถ้าท่านเป็นคู่รักคู่ครองหรือเพื่อนของคนเกิดวันนี้จะต้องรับบทบาทนี้ให้ได้ และข้อสำคัญที่ท่านลืมไม่ได้ก็คือ อย่าแสดงตัวว่าเขาขาดท่านไม่ได้ แต่จงแสดงให้เห็นว่าท่านขาดเขาไม่ได้ ซึ่งเป็นวิธีที่ดีที่สุดที่จะช่วยสร้างความมั่นใจให้เขาหรือเธอผู้เกิดวันที่ 31 ในด้านความสัมพันธ์ทางเพศ คนเกิดวันที่ 31 จะต้องเยี่ยมกว่าคนอื่นเสมอ เป็นคนตั้งกฎเกณฑ์หรือหลักการไว้สูง ถ้าท่านปรับตัวตามเขาหรือเธอไม่ได้ ทำตัวอย่างที่คนเกิดวันนี้ต้องการไม่ได้ เขาหรือเธอที่เกิดวันนี้ก็จะไม่ลังเลที่จะเมินคุณไปได้อย่างปราศจากเยื่อใยที่สำคัญที่สุด ท่านอย่าทรยศหรือหักหลังคนที่เกิดวันที่ 31 เป็นอันขาด แม้แต่ตุกติกมีเล่ห์เหลี่ยมท่านก็ไม่ควรทำ เพราะเขาหรือเธอผู้เกิดวันที่ 31 จะโต้ตอบท่านอย่างเต็มที่และรุนแรงทันที และท่านไม่มีทางที่จะเอาชนะเขาหรือเธอได้เลย