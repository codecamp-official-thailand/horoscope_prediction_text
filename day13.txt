คนเกิดวันที่ 13 : น่ารักน่าคบ คนเกิดวันที่ 13 เป็นคนน่ารักมากไม่ว่าจะโดยบุคลิกภาพภายนอกที่อ่อนหวาน หรือภายในจิตใจ ที่ซื่อตรง อ่อนโยน เมตตาปรานี และเต็มไปด้วยน้ำใสใจจริง คนเกิดวันนี้รับรู้ความดีง่าย ใจอ่อน และมักพอใจที่จะเอื้อเฟื้อผู้อื่น เป็นคนสนใจในการเรียนรู้และปฎิบัติธรรม คนเกิดวันที่ 13 เป็นคนปราศจากเล่ห์เหลี่ยม มีความรับผิดชอบสูงต่อครอบครัว และหน้าที่การงาน (หาคนเกิดวันที่ 13 มาเป็นคู่เถิด)  คนเกิดวันนี้ต้องการให้ชีวิตมั่นคงเป็นอันดับแรก ดังนั้นจึงต้องทำงานหนัก และทำได้อย่างไม่ย่นย่อท้อถอย เป็นคนอดทนได้ที่จะรอผลอันยาวนาน คนเกิดวันที่ 13 นี้แหละคือพวกที่เป็นอย่างลูกทุ่ง ร้องเอาไว้ว่า ผัวเธอตายเมื่อไรบอกด้วย แล้วพี่จะช่วยเลี้ยงลูกทุกคน คนเกิดวันนี้มีจุดอ่อนอยู่ตรงที่เป็นคนอ่อนไหวง่าย น้อยใจเก่ง คุณอาจเห็นน้ำตาคนเกิดวันที่ 13 ได้บ่อย นอกจากนี้คนเกิดวันนี้ก็ยังเป็นคนชอบตัดสินใจตามผู้ใหญ่ เชื่อผู้ใหญ่มากกว่าตนเอง อาจเป็น เพราะได้อาศัยอยู่ในครอบครัวที่ดีได้พึ่งพาอาศัยพ่อแม่มาตลอด พอมีปัญหาอะไรก็วิ่งไปหาพ่อแม่ก่อนเสมอ คนเกิดวันนี้จะทุ่มเทความรักให้กับใครก็ได้ (อาจเป็นคุณ) ถ้าคุณพิสูจน์ให้คนเกิดวันที่ 13 ได้ประจักษ์ว่า คุณมีความจริงใจต่อกันอย่างแท้จริง คนเกิดวันที่ 13 ถือว่าน้ำใจไมตรีมีค่าสูงสุด ถ้าเขาหรือเธอรักคุณแล้วก็จะรักจนสุดใจ และจะรักอย่างนั้นไปจนชั่วชีวิตแม้คุณจะ (บังเอิญ) แต่งงานไปกับคนอื่นก็ตาม