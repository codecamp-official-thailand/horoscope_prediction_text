คนเกิดวันที่ 21 : นุ่มนวล เจ้าเสน่ห์ คนเกิดวันที่ 21 เป็นคนที่ใคร ๆ ถ้าได้สัมผัสใกล้ชิด หรือแม้เป็นเพื่อนร่วมงานด้วยก็จะรู้สึกในความนุ่มนวลเจ้าเสน่ห์น่าคบได้เป็นอย่างดี เพราะคนเกิดวันนี้เป็นคนง่าย ๆ คบกับใครก็ทำตัวเรียบง่ายเสมอหน้ากันหมดทุกคนทุกระดับชั้น ความสามารถพิเศษของคนที่เกิดวันนี้ก็คือ ความสามารถในการแก้ไขสถานการณ์ตึงเครียดลงไปได้ด้วยความนุ่มนวลที่มีอยู่ในตัวคุณสมบัติยอดเยี่ยมอีกอย่างหนึ่งคือ การเก็บซับรายละเอียดต่าง ๆ อย่างรอบคอบตลอดเวลา เมื่อถึงเวลาตัดสินใจก็ทำได้รอบคอบถูกต้องซึ่งจุดนี้เป็นเรื่องสำคัญสำหรับคนที่มีเพื่อนเกิดวันที่ 21 ควรรู้เพราะท่านจะเสแสร้งเพื่อให้ถูกใจคนเกิดวันนี้ได้ยาก ท่านจะถูกสังเกตอยู่เสมอ โดยไม่รู้ตัวว่ากำลังถูกสังเกต คนที่เกิดวันนี้ มีพรสวรรค์ในการสร้างมิตรภาพ มีวิธีการที่แนบเนียนและนุ่มนวลในการทำความรู้จักกับคนอื่น ๆ ยิ่งเมื่อประกอบกับนิสัยร่าเริงสนุกสนาน เป็นคนง่าย ๆ เข้ากับคนได้ทุกระดับชั้นด้วยแล้ว คนเกิดวันที่ 21 จึงเป็นคนมีมิตรสหายมากมาย คนเกิดวันที่ 21 มีความสามารถพิเศษอีกอย่างหนึ่ง และแม้จะชอบพูดถึงความสามารถที่ตนมีอยู่บ้างเหมือนกับคนเกิดวันอื่น ๆ ด้วยก็ตาม แต่ก็จะไม่พูดโอ้อวดเกินจริงเลยและที่สำคัญ คนที่เกิดวันนี้จะไม่ยกตัวเองโดยข่มคนอื่นเป็นเด็ดขาด และเขาไม่ชอบคนที่ข่มคนอื่นด้วยจึงเป็นคนที่ทำให้คนที่รู้จักรู้สึกสบายใจและปลอดภัยเมื่อได้พูดคุยด้วย แล้วท่านจะหลีกเพื่อนที่ดีน่ารักเช่นนี้ไปได้อย่างไร? คนเกิดวันที่ 21 เข้าใจคน เห็นอกเห็นใจ และเป็นคนช่างเอาใจและมีจิตสำนึก คือมีความรู้สึกนึกคิดในทางที่ดีงามอยู่เสมอ เมื่อมีปัญหาใด ๆ ก็พอใจที่จะเข้าไปแก้ปัญหาด้วยการเจรจาอย่างนุ่มนวลแบบนักการทูตมากกว่าที่จะใช้วิธีการที่รุนแรง แต่ก็คนเกิดวันที่ 21 นี้เอง เมื่อถึงคราวจะต้องใช้ความเด็ดขาดรุนแรงขึ้นมาก็จะใช้ได้อย่างเฉียบขาด และเฉียบคมมีคำพูดที่เชือดเฉือนหัวใจยิ่งกว่าที่เรียกว่า "ใบมีดโกนอาบน้ำผึ้ง" เสียอีกจะบอกให้