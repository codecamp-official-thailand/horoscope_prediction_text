คนเกิดวันที่ 10 : แข็ง...หรือไม่ก็...แกร่ง คนเกิดวันที่ 10 เป็นคนที่มีปัญหาบางอย่างมาตั้งแต่เด็ก จะโดยรู้ตัวหรือไม่ก็ตาม แต่คนเกิดวันนี้จะรู้สึกว่าตัวเองอยู่คนเดียวในโลกบ่อย ๆ อาจเป็นเพราะเมื่อเยาว์วัยต้องพลัดพรากจากครอบครัวไปอยู่กับปู่ย่าตายาย หรืออาจจะเป็นเพราะเป็นลูกคนที่เกิดมาในช่วงชีวิตที่ครอบครัวกำลังต้องเผชิญปัญหา ทำให้คนเกิดวันที่ 10 รู้สึกว่าตัวเองถูกทอดทิ้งและต้องเรียนรู้การช่วยตนเองมาตั้งแต่เด็ก แต่คนเกิดวันนี้แม้จะรู้สึกว่าต้องอยู่คนเดียวในโลก แต่ก็ไม่ใช่คนประเภทยอมให้ความเหงาหรือความว้าเหว่มาทำให้ตัวเองอ่อนแอ ตรงกันข้ามกลับทำให้เป็นคนเข้มแข็งเด็ดขาด แกร่งกล้า กล้าตัดสินใจ กล้าที่จะพูดในสิ่งที่ต้องการ กล้าสู้กล้ายืนอยู่คนเดียว จนคนพากันมองว่าเป็นคนแสดงอำนาจและเจ้าอารมณ์ แต่ถ้าคุณมีเพื่อนเกิดวันนี้ คุณจะเรียนรู้ได้ไม่ยากเลยว่า เขาหรือเธอผู้นั้นจะเป็นคนเด็ดขาดขึ้นมาก็ต่อเมื่อรู้สึกว่าถูกรังแกหรือถูกดูถูก หรือถูกท้าทายเท่านั้น ถ้าคุณมีคู่รักหรือคู่ครองที่เกิดวันที่ 10 อย่าเผลอไปท้าทายให้เขาหรือเธอเลิกราฟ้องหย่าเป็นอันขาด เพราะคุณจะไม่มีวันได้เพชรเม็ดนั้นกลับมาอีกเลย คนเกิดวันนี้ พร้อมที่จะก้าวขึ้นสู่ความเป็นเลิศด้วยความเต็มใจในตัวเอง เพราะเป็นคนฉลาดที่วางแผนทุกอย่างไว้ในใจได้รอบคอบ และอดทนรอผลได้อย่างใจเย็น เป็นคนที่เก็บปัญหาต่าง ๆ ไว้ในใจได้ดี แม้แต่เพื่อนสนิทก็ไม่มีวันจะรู้จากปากของเขาหรือเธอว่า ต้องการความช่วยเหลือแค่ไหน เพราะคนเกิดวันที่ 10 ไม่มีทางเอ่ยปากขอให้ใครมาช่วย ในเรื่องความรัก ถ้าคุณมีคนรักเกิดวันที่ 10 คุณจะต้องรู้ว่า เขาหรือเธอจะอาทรห่วงหาคุณอย่างมาก แต่ความรักนั้นซ่อนเร้นอยู่ในใจของเขาหรือเธอเท่านั้น อย่างดีก็ปรากฎออกมาในสายตา ถ้าคุณรอให้เขาหรือเธอบอกรักรับรัก คุณคงรอไปตลอดชาติ เพราะคนเกิดวันนี้ไม่มีวันจะเอ่ยปากขอให้ใครมารัก และในเรื่องความสัมพันธ์ในฐานะคบคู่กับคุณก็เช่นกันคุณจะต้องสังเกตและตัดสินใจเองว่าควรเลือกแบบไหนคุณไม่ต้องถาม แต่คุณจะต้องเสนอ "แบบ" ที่ถูกใจเขาหรือเธอให้ได้ด้วยตัวเอง แล้วก็ไม่ต้องรอถามด้วยว่า "ชอบแบบนี้ไหม?"