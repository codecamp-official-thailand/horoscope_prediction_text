คนเกิดวันที่ 15 : เห็นง่าย-รู้จักยาก คนเกิดวันที่ 15 เป็นคนที่คุณจะ "เห็นง่าย" แต่ "รู้จักยาก" เพราะภายนอกดูเป็นคนร่าเริง รักความมีอิสระเสรี ชอบแสดงให้เห็นว่าเป็นคนมีความกร้าวแกร่ง จนแม้บางครั้งจะต้องทำอะไรแผลง ๆ เพื่อให้ดูเก่งในสายตาเพื่อน ๆ ก็ตาม สิ่งที่ปรากฏภายนอกคนเกิดวันที่ 15 จึงมักเป็นภาพของคนที่ชอบอยู่กลางแจ้ง ชอบการผจญภัย ชอบแสดงเด่น เป็นนักกีฬานักแข่งขัน นักทำงานเสี่ยงอันตรายแต่ในลักษณะที่เป็นอุปนิสัยภายใน คนเกิดวันนี้เป็นคนที่ใจอ่อน อ่อนไหวง่าย สงสารคนง่าย ขี้งอน และซ่อนความอ่อนหวานน่ารักไว้ภายใน มีความรักบ้านและครอบครัวเป็นคนขี้อ้อนและต้องการคนเอาใจที่ ปกปิดจิตใจของตนเองด้วยการแสดงออกให้คนอื่นเห็นว่าเป็นคนกร้าว น้ำใจของคนที่เกิดวันที่ 15 เป็นน้ำใจที่ประเสริฐ เพราะเป็นคนที่รักครอบครัวรักบ้านมีความรับผิดชอบในสิ่งที่ได้กระทำลงไปเป็นอย่างดี เป็นคนมีน้ำใจรักหมู่รักคณะ และพร้อมที่จะทำทุกอย่างเพื่อส่วนรวมได้โดยไม่ลังเลรีรอ นอกจากนั้น ยังมีคุณสมบัติพิเศษในด้านความคิดริเริ่ม และมีพรสรรค์ในการประดิษฐ์คิดค้นอีกด้วย คนเกิดวันนี้จึงเป็นคนแปลกตรงที่ว่าข้างนอกดูเข้มแข็ง และง้อใครไม่เป็น แต่ความจริงกลับต้องการให้คนมารัก มาเอาใจมาก ๆ ยิ่งถ้าตอนไหนต้องอยู่คนเดียวแล้วก็ยิ่งต้องการเพื่อนต้องการคนรักคนเอาใจมากขึ้นไปอีก คุณคงรู้แล้วว่า จะเริ่มต้นและสานต่อความรักกับคนเกิดวันที่ 15 ได้อย่างไร ยอมรับความเด่นที่เขาหรือเธอแสดงออกทุกอย่างเมื่ออยู่ต่อหน้าผู้คน และเมื่อคุณอยู่ด้วยกันอย่างเป็นส่วนตัวแล้ว คุณเติมความอ่อนหวาน ความเป็นคนช่างรู้ใจของคุณเข้าไปอีกนิดหน่อย ทำตัวเป็นที่พึ่งที่ปรึกษาและร่วมทุกข์ร่วมสุขอยู่เงียบ ๆ คนเกิดวันที่ 15 ก็จะเกาะอยู่กับคุณตลอดไป และในเรื่องบทบาทรัก ถ้าคุณมีโอกาสคุณก็ต้องทราบว่า คนเกิดวันนี้แข็งแกร่งต่อเมื่ออยู่กลางแจ้งเท่านั้น เมื่ออยู่กับคุณ คุณต้องใช้วิธีอ่อนและนุ่ม นิ่มนวลให้มากที่สุด ซึ่งคุณจะรู้ได้เองว่า คนเกิดวันที่ 15 ซ่อนความน่ารักไว้ภายใน เป็นความน่ารักที่คุณหาไม่ได้จากคนเกิดวันอื่น