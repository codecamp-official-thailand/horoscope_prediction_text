คนเกิดวันที่ 1: เป็นคนรักเสรี กล้าหาญ และไม่ก้มหัวให้ใคร คนเกิดวันที่ 1 ของทุกเดือน เป็นคนที่มีความเป็นตัวของตัวเองจนเกือบจะเรียกได้ว่าดื้อรั้น พอใจที่จะทำทุกอย่างด้วยตัวเอง และไม่สนใจว่าใครคิดยังไงกับตัว ด้วยมีอารมณ์ รุนแรง กระด้าง แข็งกร้าว คิดอย่างไรก็พูดไปอย่างนั้น ไม่กลัวว่าจะพูดอะไรออกไป และเมื่อจำเป็น จะต้องต่อสู้เพื่อสิ่งที่เห็นว่าถูกต้องแล้ว คนเกิดวันที่หนึ่งจะทุ่มเททุกอย่าง คนเกิดวันที่หนึ่ง จะกำหนดเป้าหมายของชีวิตไว้สูงสุดตั้งใจแสวงหาความเป็นเลิศให้แก่ชีวิต ในทุกด้าน แต่จะไม่ยอมบอกหรือแม้แต่แสดงออกให้คนอื่นรู้ว่ากำลังประสงค์อะไร เป็นคน มีเพื่อนสนิทแต่มักจะหยิ่งเกินกว่าที่จะให้เพื่อนสนิทรู้ว่ากำลังเผชิญปัญหาหรือผิดหวัง คนที่จะเอาชนะคนเกิดวันที่หนึ่ง ก็คือคนที่มีนิสัยเหมือนกัน ถ้าได้พบคนที่มีนิสัยเหมือนกันแล้ว เวลาทั้งหมดที่มีอยู่จะยกให้เพื่อนคนนั้นจนหมดสิ้น แต่กระนั้นก็ตามก็ยังไม่ยอมบอกให้ เพื่อนสนิทคนนั้นรับรู้ถึงปัญหา หรือความคิดที่แท้จริงของตนเองอยู่ดี คนเกิดวันที่หนึ่ง จะหลงรักคนง่ายและรักอย่างลึกซึ้งด้วย แต่ความรักก็เป็นเป้าหมาย อีกอย่างหนึ่งที่คนเกิดวันที่หนึ่งปกปิด ดังนั้น ความรักจึงเป็นเพียงความลึกซึ้งที่เก็บไว้ในใจเท่านั้น ความที่ชอบอิสระ และไม่ชอบง้อใคร ชีวิตส่วนใหญ่จึงมักจะชินอยู่กับการอยู่คนเดียวอย่างเหงา ๆ แต่ก็ทระนง คนอื่นจึงมักมองว่าไม่มีน้ำใจ เอาแต่ใจตัวเอง ดื้อและขี้อิจฉา