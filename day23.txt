คนเกิดวันที่ 23 : ตัวเอง คือความมั่นใจ คนเกิดวันที่ 23 มีลักษณะที่คนมักจะมองดูห่าง ๆ ด้วยความระแวดระวังหรือเกรงกลัวเพราะเป็นคนที่มีบุคลิกภาพที่สง่า มั่นคง และมักแสดงออกให้เห็นได้ชัดเจนว่ามีความเชื่อมั่นในตัวเองสูง คนเกิดวันนี้ แม้ไม่อยู่ในตำแหน่งที่มีอำนาจใด ๆ แต่ก็มีอำนาจและอาจก้าวขึ้นสู่อำนาจได้จริงๆ คนเกิดวันที่ 23 จึงเป็นคนที่ใคร ๆ เห็นว่า มีความไว้ตัวและดื้อรั้น ซึ่งก็เป็นการมองที่ถูกต้องในลักษณะนิสัยด้านหนึ่ง แต่ในอีกด้านหนึ่งนั้นคนเกิดวันนี้เป็นคนเข้าใจซาบซึ้งในบทกวี ดนตรี ศิลปะ และปรัชญา มีความอ่อนโยนต่อธรรมชาติเป็นอย่างยิ่ง ท่านที่จะเป็นมิตรกับคนเกิดวันที่ 23 จึงควรเป็นคนรอบรู้ศิลปวิทยาการเหล่านี้ และควรเรียนรู้ที่จะใช้ชีวิตกับคนเกิดวันที่ 23 อย่างผู้มีรสนิยมอันเลิศด้วย คนกลุ่มนี้พร้อมที่จะตกหลุมรักใครง่าย ๆ โดยเฉพาะอย่างยิ่งกับคนที่มีนิสัยและรสนิยมตรงกัน แต่ถ้าเกิดขัดแย้งกันนิดเดียว เขาก็จะปล่อยคนที่เคยรักไว้อย่างไม่แยแสได้เหมือนกัน ชีวิตของคนเกิดวันที่ 23 เป็นชีวิตที่มีการทำงานเป็นส่วนสำคัญ คนเกิดวันนี้ต้องการทำงานและทำอย่างอิสระ ต้องการโอกาสที่จะแสดงความสามารถ และถ้าใครสักคนเข้าไปปิดกั้น โอกาสไม่ให้แสดงความสามารถ หรือได้ทำสิ่งที่เขาต้องการ แม้จะรักใคร่กันเพียงใดก็อาจเป็นศัตรูคู่ปรปักษ์กันได้ทันที แม้แต่คนที่เป็นภรรยาหรือสามีคนเกิดวันนี้เป็นคนโลกทรรศ์กว้าง และพอใจที่จะคบคนโลกทรรศ์กว้างด้วยเช่นเดียวกันเขาจะเป็นนักธุรกิจหรือนักบริหารที่เก่งมาก ไม่ยอมให้ใครมาชี้นำ ไม่ยอมให้สิ่งแวดล้อมต่างๆ มาทำให้หวั่นไหวได้ ไม่เปลี่ยนหลักการโดยไม่มีเหตุผล เปลี่ยนหลักการได้ทันทีถ้าเหตุผลถูกต้องชัดเจน เมื่อทำงานใจก็จะมุ่งอยู่แต่ตามหลักการเพื่อให้งานบรรลุผลเท่านั้น คนเกิดวันนี้มีความสามารถที่จะติดต่อกับคนทุกชั้นให้ประสบผลสำเร็จได้ อย่างไรก็ตาม คนเกิดวันนี้จะมีจุดอ่อนอยู่ที่สามารถเป็นคนใจหินขึ้นมาง่าย ๆ เมื่อเกิดไม่สบอารมณ์ขึ้นมา