คนเกิดวันที่ 5 : นักอุดมการณ์ หรือบางทีก็เผด็จการ ถ้าคนที่คุณรักใคร่คบหาอยู่ขณะนี้เกิดวันที่ 5 ของเดือนใดก็ตาม คุณก็ต้องตระหนักไว้ว่าคุณได้คบกับคนที่มีลักษณะนิสัยสองอย่างอยู่ในตัวคนเดียว นิสัยที่แท้จริงของคนเกิดวันที่ 5 ก็คือการเป็นคนมองโลกในแง่ดี เป็นคนมีเหตุผล และ ยอมรับความเป็นจริงทุกอย่างที่เกิดขึ้น แต่จะไม่ปล่อยให้ชีวิตเป็นไปตามยถากรรม ถ้าจะเปรียบกับหัวหน้าทีมกีฬา เขาก็เป็นหัวหน้าทีมที่ไม่เคยเสียใจเลย ถ้าทีมของเขา (หรือเธอ) ประสบความพ่ายแพ้ แต่ก็จะรีบไปปรับปรุงทีมเป็นการใหญ่ คราวหน้าไม่ควรจะแพ้อีกคราวนี้แพ้แล้วไม่เป็นไร เขาจะคิดอย่างนั้น คนเกิดวันที่ 5 จะเกลียดการถูกบังคับให้เป็นอย่างโน้นทำอย่างนี้ ถ้าเขารู้ตัวว่าถูกสั่งถูกบังคับ เขาจะมีปฏิกิริยาในการต่อต้านขึ้นมาทันที ท่านที่มีคู่รัก-คู่ครอง หรือบุตรธิดาเกิดวันที่ 5 จะต้องรู้ความจริงข้อนี้เอาไว้เป็นเบื้องต้นทีเดียว สมมติว่าแฟนของคุณเกิดวันที่ 5 และกำลังติดบุหรี่ ถ้าคุณไปบอกเขาว่า เขาควรงดบุหรี่ เขาอาจจะเลิกจากคุณไปเลย ทั้ง ๆ ที่เขาเห็นด้วยกับคำแนะนำของคุณและต้องบ้าอดบุหรี่อย่างจริงจัง แต่นั่นหมายถึงว่าเขาเลิกคบกับคุณไปแล้ว สิ่งที่คนเกิดวันที่ 5 ต้องการก็คือการเปิดโอกาสให้เขาได้ทำในสิ่งที่เขาอยากจะทำ ถ้าเขาเป็นเด็ก คุณก็ควรปล่อยให้เขาเล่นโลดโผนตามใจ เพียงแต่ดูแลอยู่ห่าง ๆ ไม่ให้เกิดอันตรายร้ายแรงก็พอ และถ้าเขาเป็นคู่รักคู่ครองของคุณเกิดอยากเล่นกีฬาผาดโผน ลงทุนเสี่ยงทางธุรกิจ (หรือแม้แต่เขาคิดจะมีภรรยาอีกสักคน) ถ้าหากพอยอมได้ก็ควรยอม ถ้ายอมไม่ได้ท่านก็ต้องคัดค้านโดยวิธีหว่านล้อม ไม่ใช่วิธีชี้นำ เพราะคนที่เกิดวันนี้ต้องการที่จะได้แสดงความสามารถ ถ้าใครไปกีดขวางปิดกั้นไม่ให้เขาหรือเธอได้ทำในสิ่งที่ต้องการ แม้จะรักกันแสนรักก็อาจกลายเป็นศัตรูกันได้ทันที อย่างไรก็ตาม เขา (หรือเธอ) โดยปกติแล้วเป็นคนอ่อนหวาน ขี้เกรงใจและช่างเอาอกเอาใจเขาจะดื้อต่อเมื่อถูกบังคับเท่านั้น คนเกิดวันนี้เป็นคนที่มีรสนิยมทางเพศสูง ชอบกิจกรรมทางเพศที่ประณีต เป็นคนกล้าได้กล้าเสียในเรื่องเพศสัมพันธ์ แต่เมื่อถึงบทสุดท้าย คุณอย่าได้เผลอไปแนะนำอะไรเขา (หรือเธอ) เป็นอันขาด ปล่อยให้เขา (หรือเธอ) มีความสุขอยู่กับแบบที่เขาต้องการจะดีที่สุด เขา (หรือเธอ) เป็นคนชอบเผด็จการก็ตรงนี้แหละ