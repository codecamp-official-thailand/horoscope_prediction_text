คนเกิดวันที่ 2: เพื่อนเป็นคนสำคัญ คนเกิดวันที่ 2 ของทุกเดือนเป็นคนที่ให้ความสำคัญแก่เพื่อนมากที่สุด ไม่ว่าจะคิด จะทำอะไร ก็จะคิดถึงเพื่อนก่อนเสมอ และมักจะไปทำอะไรโดยไม่ปรึกษาเพื่อนเลยทั้ง ๆ ที่ตัวเองเป็นคนฉลาดเฉียบแหลมมองการณ์ไกลเห็นประโยชน์ระยะยาว ไม่ใช่คนโลเลต้องคอยทำตามเพื่อน แต่เป็นคนที่ต้องการให้เพื่อน (หรือคนรัก) รับรองว่า สิ่งที่ทำไปนั้นถูกต้องแล้ว ทั้ง ๆ ที่ตัวเองก็รู้ว่าทำถูกแล้ว แต่ก็อยากให้มีคนมาบอกว่าทำถูกแล้วอยู่ดี เป็นคนฉลาดสามารถหยิบฉวยประโยชน์จากคำแนะนำหรือข้อวิพากษ์วิจารณ์ของเพื่อน นำมาประสมประสานให้เกิดผลดีแก่งานเต็มที่ เวลาทำงานจะคิดแต่เพียงว่า เพื่อนคนใด จะได้ประโยชน์อันใดบ้างแทนที่จะคิดถึงตัวเองก่อน คนที่มีเพื่อนเกิดวันที่ 2 จึงมักได้ การเกื้อกูลเป็นอย่างดี โดยปกติแล้วเป็นคนเรียบร้อย อ่อนหวาน ไม่ชอบขัดใจใครและพร้อมที่จะคบหาผู้คน (เพราะอยากมีเพื่อนมากอยู่แล้ว) แต่มีข้อเสียคือ อารมณ์จะเปลี่ยนแปลงง่าย ใครทำอะไรขัดใจหรือความรู้สึกไม่ได้เลยจะเกิดน้อยใจหรือโกรธวู่วามขึ้นมาทันที เมื่อเวลาอารมณ์ดี ก็เคล้าเคลียกันเหมือนแมวเชื่อง ๆ แต่ถ้าใครทำให้ผิดใจก็จะกลายเป็นพยัคฆ์ร้ายขึ้นมาทันที เพื่อน ๆ ของคนเกิดวันที่ 2 นี้มักจะพากันห่าง ๆ หรือระวังเมื่ออยู่ใกล้ เพราะกลัวอารมณ์แปรปรวน จุดอ่อนนี้เองที่ทำให้คนเกิดวันที่ 2 มีเพื่อนน้อยลงกว่าที่ควร ความดีที่ทำให้เพื่อนก็มักลดค่าลง เพราะความเจ้าอารมณ์ของตัวเองด้วย สิ่งที่คนเกิดวันที่ 2 กลัวมากที่สุดคือ ความเหงา ความว้าเหว่ การอยู่คนเดียวคิดคนเดียว ทำคนเดียว บางทีแม้แต่อยู่ท่ามกลางเพื่อน ก็ยังแอบนึกไปว่า เพื่อนไม่ให้ควาามสนใจ ถ้าเพื่อนของท่านเกิดวันที่ 2 ก็อย่าแปลกใจเลย ถ้าเห็นว่าเพื่อนงอนเก่งขี้หึง และบางทีก็เจ้าอารมณ์ เพราะนั่นเป็นเรื่องธรรมดา แต่เขา (หรือเธอ) ก็เป็นเพื่อนที่รักท่านมาก เพราะคนที่เกิดวันที่ 2 ชอบคบคนวนเวียนอยู่แต่กับเพื่อนเท่านั้น